# 🤹‍♀️ Frontend
## Frontend Nedir?
Frontend, kullanıcıların bir uygulama veya web sitesi ile etkileşimde bulunduğu **arayüzdür.** Kullanıcıların doğrudan gördüğü, etkileşimde bulunduğu ve deneyimlediği tüm bileşenleri kapsar.
\
\
**Örneğin,** bir e-ticaret web sitesinde ürünlerin görüntülendiği sayfalar, alışveriş sepeti ve ödeme işlemi gibi bileşenler Frontend'dir. Kullanıcıların bu bileşenlerle nasıl etkileşimde bulunduğu, kullanıcı deneyimi açısından kritik öneme sahiptir.

## Frontend'in Sektördeki Önemi
Frontend, kullanıcı deneyimini doğrudan etkileyerek uygulamanın başarısında önemli bir rol oynar. İyi tasarlanmış bir frontend, kullanıcıların web sitelerinde daha uzun süre kalmasını sağlar ve kullanıcıların aldığı zevki artırır. Kullanıcıların siteyi kullanırken karşılaştıkları hataları minimize ederek, memnuniyetlerini artırır. Frontend teknolojileri, sürekli olarak gelişen ve değişen bir alandır; bu nedenle, güncel kalmak ve yeni trendleri takip etmek önemlidir.

## Frontend Nerede Kullanılır?
Frontend, çoğu web uygulamasının temel bir bileşenidir. Web siteleri, mobil uygulamalar ve hatta masaüstü uygulamalarında yaygın olarak kullanılmaktadır.

Örneğin, sosyal medya platformları, haber siteleri ve e-ticaret uygulamaları gibi kullanıcı etkileşimini gerektiren tüm projelerde Frontend tasarımı kritik bir rol oynar. Kullanıcıların rahatça gezinebilmesi ve etkileşimde bulunabilmesi için etkili bir frontend yapısı şarttır.

## Frontend'de Hangi Diller ve Teknolojiler Kullanılır?
Frontend geliştirmede kullanılan yaygın diller ve teknolojiler şunlardır:

⭐ HTML: Web sayfalarının yapısını oluşturan **işaretleme dilidir.** Tüm web uygulamalarının temel bileşenidir. (HTML bir programlama dili değildir. 😭)

⭐ CSS: Web sayfalarının görsel tasarımını yönetir. Stil ve düzenleme için kullanılır. Modern CSS teknikleri, kullanıcı deneyimini artırmak için önemlidir. (CSS bir programlama dili değildir. 😭)

- CSS Kütüphaneleri:
- - **Bootstrap**: Popüler bir CSS framework'üdür, ancak bileşen sayısının sınırlı olması ve modern tasarım gereksinimlerini tam olarak karşılayamaması nedeniyle **günümüzde daha az tercih edilmektedir**.
- - **Tailwind CSS**: Kullanıcıların hızlı bir şekilde özelleştirilebilir ve stilize edilmiş tasarımlar oluşturmasını sağlayan bir utility-first CSS framework'üdür. Flexbox ve grid sistemlerini kolayca kullanarak responsive tasarımlar yapmayı mümkün kılar. Modern tasarım yaklaşımlarına uyum sağlaması ve bileşenlerin özelleştirilmesine olanak tanıması, onu günümüz projelerinde tercih edilen bir seçenek haline getirmiştir.
⭐ JavaScript: Web uygulamalarında etkileşimli özelliklerin geliştirilmesini sağlar. Modern web geliştirme için temel bir bileşendir.

- Popüler Framework ve Kütüphaneler:
- - ⭐ **React**: Eski adıyla Facebook tarafından geliştirilen, kullanıcı arayüzleri oluşturmak için kullanılan bir kütüphanedir. Bileşen tabanlı yapısı ve sanal DOM kullanımı ile hızlı ve verimli güncellemeler sağlar. Günümüzde, **alternatiflerine kıyasla en çok tercih edilen kullanıcı arayüzü geliştirme kütüphanesidir.**
- - **Angular**: Google tarafından geliştirilmiş bir framework'tür. **MVC mimarisi ile yapılandırılmış** ve büyük ölçekli uygulamalar için ideal bir seçimdir.
- - **Vue.js**: Kullanıcı arayüzleri oluşturmak için kullanılan **hafif bir framework'tür**. Öğrenmesi kolay olması ve esnek yapısıyla dikkat çeker. Topluluk tarafından geliştirilmektedir.
- - **Svelte**: Derleme zamanında uygulama oluşturan bir framework’tür. Daha az kod yazarak yüksek performanslı uygulamalar geliştirmeyi mümkün kılar. **Denenmeyi hak eden, yeni bir teknolojidir.**

![](../assets/html-css-js.png)